<div>
  Изпълнение на скрипт чрез интерпретатор за изграждането на проект (стандартно е <code>sh</code>,
  но може да се настрои).  Текущата директория за изпълнението на скрипта е директорията на
  работното пространство.  Попълнете тук съдържанието на скрипта.  Ако в началото му
  липсва заглавен ред от вида: <code>#!/bin/sh</code>, ще се използва системният интерпретатор.
  Ако в началото на скрипта има ред от вида: <code>#!/bin/perl</code>, ще можете да използвате
  произволен интерпретатор и ще можете изрично да задавате с какви опции ще се стартира.

  <p>
  Стандартно интерпретаторът се извиква с опцията <code>-ex</code>.  Така всички команди се
  отпечатват преди изпълнение, а изграждането се счита за неуспешно, ако някоя от
  командите завърши с код, различен от <code>0</code>.  Може да промените това поведение,
  като зададете начален ред за указване на интерпретатора като <code>#!/bin/…</code>.

  <p>
  Добра практика е да не задавате голям скрипт тук.  По-добре е да го сложите в системата
  за контрол на версиите, а тук просто да го извикате чрез <code>bash -ex myscript.sh</code>
  или нещо подобно.  Така ще може да следите промените в скрипта.
</div>
