<div>
  Quando quest'opzione è selezionata è possibile eseguire compilazioni multiple
  di questo progetto in parallelo.
  <p>
    Per impostazione predefinita viene eseguita solo una singola compilazione di
    un progetto per volta &mdash; qualunque altra richiesta di avvio della
    compilazione di tale progetto rimarrà in coda finché la prima compilazione
    non sarà stata completata.
    <br />
    Questa è un'impostazione predefinita sicura, in quanto i progetti spesso
    possono chiedere accesso esclusivo a determinate risorse, come un database o
    una periferica hardware.
  </p>

  <p>
    Con quest'opzione abilitata, tuttavia, se sono disponibili abbastanza
    esecutori compilazione in grado di gestire questo progetto, allora verranno
    eseguite più compilazioni di questo progetto in parallelo. Se in un dato
    momento non è disponibile un numero sufficiente di esecutori, tutte le
    ulteriori richieste di compilazione verranno mantenute nella coda di
    compilazione come al solito.
  </p>

  <p>
    Abilitare le compilazioni concorrenti è utile per i progetti che eseguono
    suite di test lunghe, in quanto consente a ogni compilazione di contenere un
    numero minore di modifiche, riducendo al contempo il tempo totale di
    esecuzione in quanto le compilazioni seguenti non avranno la necessità di
    attendere che le precedenti esecuzioni dei test giungano a termine.
    <br />
    Questa funzionalità è utile anche per i progetti parametrizzati, le cui
    esecuzioni di compilazione individuali &mdash; a seconda dei parametri
    utilizzati &mdash; possono essere completamente indipendenti l'una
    dall'altra.
  </p>

  <p>
    Ogni compilazione eseguita concorrentemente viene eseguita nel proprio
    spazio di lavoro, isolata da tutte le altre compilazioni. Per impostazione
    predefinita, Jenkins aggiunge "
    <code>@&lt;numero&gt;</code>
    " alla fine del nome della directory dello spazio di lavoro, ad es. "
    <code>@2</code>
    ".
    <br />
    Il separatore "
    <code>@</code>
    " può essere modificato impostando la proprietà di sistema Java
    <code>hudson.agents.WorkspaceList</code>
    all'avvio di Jenkins. Ad esempio, "
    <code>hudson.agents.WorkspaceList=-</code>
    " modificherebbe il separatore in un trattino.
    <br />
    Per ulteriori informazioni sull'impostazione delle proprietà di sistema, si
    veda la
    <a
      href="https://www.jenkins.io/redirect/setting-system-properties"
      rel="noopener noreferrer"
      target="_blank"
    >
      pagina wiki
    </a>
    .
  </p>

  <p>
    Ciò nonostante, se si abilita l'opzione
    <i>Utilizza spazio di lavoro personalizzato</i>
    , tutte le compilazioni saranno eseguite nello stesso spazio di lavoro.
    Pertanto è richiesta attenzione in quanto più compilazioni potrebbero
    modificare la stessa directory nello stesso momento.
  </p>
</div>
