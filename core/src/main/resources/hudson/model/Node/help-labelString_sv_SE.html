<div>
  Etiketter (eller taggar) används för att gruppera flera agenter till en logisk grupp.
  <p>
  Om du t.ex. har flera Windows-agenter och ett jobb som måste köras
  på Windows kan du konfigurera alla dina Windows-agenter till att få etiketten
  <code>windows</code> och sedan knyta detta jobb till denna etikett.
  <br>
  Detta skulle säkerställa att ditt jobb körs på en av dina Windows-agenter, men inte
  på några agenter som saknar denna etikett.
  <p>
  Etiketter behöver inte nödvändigtvis representera agentens operativsystem; du kan
  också använda etiketter för att notera processorarkitekturen eller att ett visst
  verktyg har installerats på agenten.
  <p>
  Flera etiketter måste separeras med ett mellanslag. T.ex. skulle
  <code>windows docker</code> tilldela två etiketter till agenten:
  <code>windows</code> och <code>docker</code>.
  <p>
  Etiketter kan innehålla alla tecken som inte är mellanslag, men du bör undvika
  följande specialtecken: <code>!&amp;|&lt;&gt;()</code>, eftersom andra
  Jenkins-funktioner tillåter etikettuttryck där dessa tecken kan användas.
</div>
