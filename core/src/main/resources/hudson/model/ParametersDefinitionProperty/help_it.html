<div>
  I parametri consentono di richiedere agli utenti uno o più input che saranno
  forniti a una compilazione. Ad esempio, si potrebbe avere un progetto che
  esegue test su richiesta consentendo agli utenti di caricare un file ZIP
  contenente i binari da testare. Si potrebbe ottenere tale risultato
  aggiungendo qui un <i>Parametro file</i>.
  <br>
  Oppure si potrebbe avere un progetto che rilascia del software e si desidera
  che gli utenti immettano delle note di rilascio che saranno caricate insieme
  al software. Si potrebbe ottenere tale risultato aggiungendo qui un
  <i>Parametro stringa multiriga</i>.
  <p>
  Ogni parametro ha un <i>Nome</i> e qualche tipo di <i>Valore</i> che
  dipende dal tipo del parametro. Queste coppie nome-valore saranno esportate
  come variabili d'ambiente all'avvio della compilazione, consentendo ai
  passaggi successivi della configurazione della compilazione (come le
  istruzioni di compilazione) di accedere a tali valori, ad esempio utilizzando
  la sintassi <tt>${NOME_PARAMETRO}</tt> (o <tt>%NOME_PARAMETRO%</tt> su
  Windows).
  <br>
  Ciò implica anche che ogni parametro definito qui debba avere un
  <i>Nome</i> univoco.
  <p>
  Quando un progetto è parametrizzato, il collegamento <i>Compila ora</i>
  usuale sarà sostituito da un collegamento <i>Compila con parametri</i> dove
  agli utenti verrà chiesto di specificare i valori per ognuno dei parametri
  definiti. Se questi scelgono di non immettere nulla, la compilazione verrà
  avviata con il valore predefinito per ogni parametro.
  <p>
  Se una compilazione è avviata automaticamente, ad esempio se è avviata da
  un trigger del sistema di gestione del codice sorgente, saranno utilizzati i
  valori predefiniti per ogni parametro.
  <p>
  Quando una compilazione parametrizzata è in coda, i tentativi di avvio di
  un'altra compilazione dello stesso progetto avranno successo solo se i valori
  dei parametri sono diversi, o se l'opzione <i>Esegui compilazioni concorrenti
  se necessario</i> è abilitata.
  <p>
  Si veda la <a href="https://jenkins.io/redirect/parameterized-builds"
  rel="noopener noreferrer" target="_blank">documentazione sulle compilazioni parametrizzate</a> per
  ulteriori informazioni su questa funzionalità.
</div>
