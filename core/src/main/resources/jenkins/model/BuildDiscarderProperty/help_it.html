<div>
  Quest'opzione determina il momento in cui saranno rimossi i record di
  compilazione per questo progetto (se saranno rimossi). I record di
  compilazione includono l'output della console, gli artefatti archiviati e
  tutti gli altri metadati legati a una specifica compilazione.
  <p>
  Mantenere meno compilazioni significa che verrà utilizzato meno spazio su
  disco nella <i>directory radice dei record di compilazione</i> specificata
  nella sezione <i>Configura sistema</i>.
  <p>
  Jenkins fornisce due modalità per determinare il momento in cui rimuovere le
  compilazioni:
  <ol>
    <li>
      Età della compilazione: rimuove le compilazioni una volta che queste
      hanno raggiunto una certa età; ad esempio, sette giorni.
    <li>
      Numero compilazioni: rimuove la compilazione meno recente quando
      esiste già un certo numero di compilazioni.
  </ol>
  Queste due opzioni possono essere attive contemporaneamente, in modo da
  poter, ad esempio, mantenere le compilazioni per 14 giorni, ma solo fino a
  un limite massimo di 50 compilazioni. Se uno dei due limiti viene superato,
  ogni compilazione che superi tali limiti sarà rimossa.
  <p>
  È possibile inoltre assicurarsi che le compilazioni importanti siano
  mantenute per sempre, indipendentemente da queste impostazioni; si clicchi
  sul pulsante <i>Mantieni questa compilazione per sempre</i> nella pagina
  della compilazione.
  <br>
  Le ultime compilazioni stabile e completata con successo sono, inoltre,
  escluse da queste regole.

  <hr>

  Nella sezione <i>Avanzate</i> è possibile specificare le stesse opzioni, ma
  in modo specifica per gli <b>artefatti</b> di compilazione. Se tali opzioni
  sono abilitate, gli artefatti di compilazione saranno rimossi per tutte le
  compilazioni che superano i limiti definiti. Le compilazioni in sé saranno
  mantenute; solo gli artefatti associati saranno eliminati, se presenti.
  <p>
  Ad esempio, se un progetto compila del software e produce un programma di
  installazione di grandi dimensioni che viene archiviato, si potrebbe
  desiderare di mantenere per sempre il log della console e le informazioni
  riguardanti il commit del sistema di controllo del codice sorgente che è
  stato compilato, mentre, per mantenere lo spazio su disco occupato basso,
  si potrebbero voler mantenere solo gli ultimi tre programmi di installazione
  creati.
  <br>
  Ciò può aver senso per i progetti per cui si possono creare nuovamente gli
  stessi artefatti in un secondo momento ricompilando lo stesso commit del
  sistema di controllo del codice sorgente.

  <hr>

  Si noti che Jenkins non rimuove gli elementi subito dopo l'aggiornamento di
  questa configurazione o non appena uno dei valori configurati venga superato;
  queste regole sono valutate ad ogni completamento di una compilazione di
  questo progetto.
</div>
